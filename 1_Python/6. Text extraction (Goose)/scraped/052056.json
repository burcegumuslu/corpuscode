{"result_id": "052056", "URL": "https://translate.google.com/translate?hl=en&sl=nl&u=https://www.blckbx.tv/corona/live-op-bbc-news-mrna-vaccins-leveren-belangrijke-bijdrage-aan-oversterfte&prev=search&pto=aue", "timestamp": "2023-04-25 12:21:06 CEST+0200", "meta": {"description": "Cardioloog dr. Aseem Malhotra heeft vandaag live op BBC News verklaard dat de mRNA-COVID-vaccins bijna zeker bijdragen aan de gigantische oversterfte in\u2026", "lang": "nl", "keywords": "", "favicon": "https://www.blckbx.tv/dist/img/favicons/favicon.ico", "canonical": "https://www.blckbx.tv/corona/live-op-bbc-news-mrna-vaccins-leveren-belangrijke-bijdrage-aan-oversterfte", "encoding": "utf-8"}, "image": null, "domain": "translate.google.com", "title": "Live op BBC News: mRNA-vaccins leveren belangrijke bijdrage aan\u2026", "cleaned_text": "Het verkondigen van dit nieuws op de 'grote' BBC heeft in Engeland voor flinke opschudding gezorgd. Het was tot nu toe taboe in de reguliere media om COVID-vaccins in verband te brengen met bijwerkingen en sterfte, zeker op de publieke omroep BBC.\n\nNet als in andere zwaargevaccineerde landen is ook in Groot-Brittanni\u00eb de afgelopen anderhalf jaar sprake van een zeer hoge oversterfte. In het land zijn de afgelopen jaren alleen al aan hartaanvallen, hartstilstanden en myocarditis ruim 30.000 mensen meer overleden dan normaal.\n\nCardioloog dr. Aseem Malhotra mocht op bij het journaal van staatsomroep BBC uitleggen wat daarvan de reden is. Volgens de cardioloog loopt het aantal hartpati\u00ebnten al jaren op door verkeerd eetgedrag, te weinig beweging en stress. Maar, zegt hij, de gigantische oversterfte die we nu zien wordt niet veroorzaakt door deze factoren.\n\nOok komt het niet doordat onvoldoende medicijnen tegen hoge bloeddruk en statines werden voorgeschreven, wat Chief Medical Officer for England Chris Whitty onlangs suggereerde, zegt Malhotra. \"Met alle respect voor Whitty, hij ziet het verkeerd. Er is aangetoond dat deze medicijnen niet minder worden voorgeschreven dan voor de pandemie.\u201d\n\n\u201cWat wel zeker is, door onderzoek aangetoond, is dat de mRNA-vaccins een cardiovasculair risico veroorzaken. De reden waarom ik onlangs heb opgeroepen om de vaccinaties te staken.\u201d\n\nMalhotra legt dan uit hij zelf eerst dacht dat de stijging van hartdoden door de langere aanrijtijden van ambulances komt. \u201cVorig jaar moest mijn vader na een hartaanval dertig minuten wachten op een ambulance. Hij overleed. Uit zijn lijkschouwing en na onderzoek bleek echter dat de oorzaak van het overlijden de twee Pfizer-prikken waren die hij zes maanden eerder had gekregen. De resultaten van dat onderzoek \u2013 mijn onderzoek \u2013 zijn later gepubliceerd.\u201d\n\n\u201cDus wat u zegt is dat de link tussen mRNA en cardiovasculair risico medisch is bewezen?\u201d vraagt de nieuwslezeres van de BBC.\n\n\u201cIn de medische wereld is nooit iets absoluut zeker,\u201d antwoordt Malhotra. \u201cMaar er zijn heel veel data nu. Er was recentelijk een publicatie van een heranalyse in het tijdschrift Vaccine waar ze ontdekt hebben dat in de oorspronkelijke trials van Moderna en Pfizer met mRNA-vaccins \u2013 en ik wil niemand bang maken \u00ad\u2013 het risico op een serieuze bijwerking minimaal 1 op 800 was. En veel daarvan zijn cardiovasculair.\u201d\n\n\u201cDe vaccins zijn zeker van nut geweest voor mensen die veel risico lopen,\u201d zegt Malhotra tot slot tegen de vele miljoenen BBC-kijkers. \u201cMaar omdat de omikron-variant die nu circuleert niet gevaarlijker is dan de griep, moeten we de uitrol van vaccinaties pauzeren tot dit grondig is onderzocht.\u201d", "opengraph": {"locale": "nl_NL", "site_name": "blckbx", "type": "website", "url": "https://www.blckbx.tv/corona/live-op-bbc-news-mrna-vaccins-leveren-belangrijke-bijdrage-aan-oversterfte", "title": "Live op BBC News: mRNA-vaccins leveren belangrijke bijdrage aan\u2026", "description": "Cardioloog dr. Aseem Malhotra heeft vandaag live op BBC News verklaard dat de mRNA-COVID-vaccins bijna zeker bijdragen aan de gigantische oversterfte in Groot-Brittanni\u00eb en dat het prikken moet stoppen in afwachting van onderzoek.", "image": "https://www.blckbx.tv/uploads/2023/01/13/_1200x630_crop_center-center_82_none/2023-01-13-malhotra-bbc.jpg?mtime=1673633764", "image:width": "1200", "image:height": "630"}, "tags": ["mRNA-vaccin", "Pfizer", "COVID-vaccinaties", "Trending", "BBC", "The Great Reset", "dr. Aseem Malhotra", "Corona", "blckcheck", "meer", "blckbx news", "blckbx today", "mRNA", "Hartaanvallen", "Censuur", "Vaccin", "Moderna", "Hartfalen", "Documentaires", "Vaccinatieschade", "Privacy"], "tweets": [], "movies": [], "links": [], "authors": [], "publish_date": "3 maanden geleden"}