{"result_id": "052073", "URL": "https://translate.google.com/translate?hl=en&sl=nl&u=https://www.blckbx.tv/buitenland/tony-blair-pleit-in-davos-voor-digitale-infrastructuur-om-vaccinatiestatus-te-monitoren&prev=search&pto=aue", "timestamp": "2023-04-25 12:21:21 CEST+0200", "meta": {"description": "Tony Blair roept het WEF en de Wereldhandelsorganisatie op om een \u2018digitale infrastructuur\u2019 in te richten ter voorbereiding op een toekomstige pandemie.\u2026", "lang": "nl", "keywords": "", "favicon": "https://www.blckbx.tv/dist/img/favicons/favicon.ico", "canonical": "https://www.blckbx.tv/buitenland/tony-blair-pleit-in-davos-voor-digitale-infrastructuur-om-vaccinatiestatus-te-monitoren", "encoding": "utf-8"}, "image": null, "domain": "translate.google.com", "title": "Tony Blair pleit in Davos voor \u2018digitale infrastructuur\u2019 om\u2026", "cleaned_text": "Blair benadrukte het belang van \u2018technologie en digitale infrastructuur\u2019 en van gegevensverzameling voor het toezicht op de vaccinatiestatus. Dat sleepnet voor digitale surveillance moet volgens hem worden ingevoerd door supranationale organisaties. Hij ziet daarin vooral een rol weggelegd voor het WEF en de WHO, maar ook voor intergouvernementele fora, zoals de G7 en de G20.\n\nDe oud-politicus vindt dat de WHO en het WEF aanzienlijke voordelen hebben, omdat ze de bureaucratie kunnen omzeilen. \u201cBovendien krijgen deze organisaties minder te maken met politiek gemuggenzift eromheen,\u201d aldus Blair.\n\nDe oproep van Blair staat niet op zichzelf. Al eerder riepen hij en zijn organisatie, het Tony Blair Institute for Global Change, op tot een digitale ID en een uitbreiding van de digitale surveillance-infrastructuur. Zijn organisatie stelt dat meer toezicht een \u2018prijs is die het betalen waard is\u2019. Blair zelf heeft ook al eerder gepleit voor verplichte vaccinatiepaspoorten.\n\nHet WEF is groot voorstander van digitale surveillance-systemen en drong al eerder aan op een \u2018wereldwijde digitale identiteit voor personen en objecten\u2019. Dat zou nodig zijn \u2018om het vertrouwen te vergroten\u2019. Tijdens de bijeenkomst in Davos van dit jaar werden journalisten onderworpen aan biometrische scanning en andere bewakingstechnologie\u00ebn waar het WEF voor pleit.\n\nNieuwsplatform Rebel News probeerde nog een reactie van Blair los te weken, maar kreeg geen gehoor:", "opengraph": {"locale": "nl_NL", "site_name": "blckbx", "type": "website", "url": "https://www.blckbx.tv/buitenland/tony-blair-pleit-in-davos-voor-digitale-infrastructuur-om-vaccinatiestatus-te-monitoren", "title": "Tony Blair pleit in Davos voor \u2018digitale infrastructuur\u2019 om\u2026", "description": "Tony Blair roept het WEF en de Wereldhandelsorganisatie op om een \u2018digitale infrastructuur\u2019 in te richten ter voorbereiding op een toekomstige pandemie. \u2018Je moet weten wie gevaccineerd is en wie niet.\u2019", "image": "https://www.blckbx.tv/uploads/2023/01/20/_1200x630_crop_center-center_82_none/2023-01-20-Blair-WEF2.jpg?mtime=1674228034", "image:width": "1200", "image:height": "630"}, "tags": ["Vaccinatiepaspoort", "Tony Blair", "blckbx today", "Davos", "meer", "Corona", "World Economic Forum Annual Meeting 2023", "blckcheck", "Documentaires", "Censuur", "Controlemaatschappij", "Massasurveillance", "WEF", "Vaccin", "blckbx news", "The Great Reset", "Privacy", "Digitale ID"], "tweets": [], "movies": [], "links": ["https://translate.google.com/website?sl=nl&tl=en&hl=en&prev=search&u=https://twitter.com/institutegc/status/1310858890033147904", "https://translate.google.com/website?sl=nl&tl=en&hl=en&prev=search&u=https://institute.global/policy/everyone-needs-give-little-privacy-help-defeat-coronavirus", "https://translate.google.com/website?sl=nl&tl=en&hl=en&prev=search&u=https://www.telegraph.co.uk/global-health/science-and-disease/tony-blair-calls-vaccine-passports-prevent-another-lockdown/", "https://www-blckbx-tv.translate.goog/buitenland/wef-promoot-wereldwijde-uitrol-digitale-id-en-normaliseert-chipimplantaten?_x_tr_sl=nl&_x_tr_tl=en&_x_tr_hl=en&_x_tr_pto=sc"], "authors": [], "publish_date": "3 maanden geleden"}