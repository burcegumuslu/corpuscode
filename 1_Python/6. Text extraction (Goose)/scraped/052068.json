{"result_id": "052068", "URL": "https://www.blckbx.tv/corona/who-twijfelt-openlijk-aan-nut-omikron-boosters-pfizer-en-moderna", "timestamp": "2023-04-25 12:21:17 CEST+0200", "meta": {"description": "De World Health Organization (WHO) zegt dat de klinische werkzaamheid van de nieuwe omikron-specifieke boosters van Pfizer en Moderna niet is aangetoond.\u2026", "lang": "nl", "keywords": "", "favicon": "https://www.blckbx.tv/dist/img/favicons/favicon.ico", "canonical": "https://www.blckbx.tv/corona/who-twijfelt-openlijk-aan-nut-omikron-boosters-pfizer-en-moderna", "encoding": "utf-8"}, "image": null, "domain": "www.blckbx.tv", "title": "WHO twijfelt openlijk aan nut omikron-boosters Pfizer en Moderna", "cleaned_text": "In een maandag verschenen video laat Chief Scientist dr. Soumya Swaminathan van de WHO weten dat de gezondheidsorganisatie twijfelt aan de nieuwe bivalente omikron-boosters van Pfizer en Moderna.\n\nSwaminathan maakt in haar boodschap allereerst nog eens duidelijk dat het gaat om twee verschillende bivalente omikron-boosters, die door Pfizer en Moderna zijn ontwikkeld, een gegeven waar kennelijk toch veel onduidelijkheid over is.\n\n\u201cDe FDA heeft degene goedgekeurd voor de BA.4/5 variant, terwijl de EU en Groot-Brittanni\u00eb die voor BA.1 hebben goedgekeurd,\u201d legt de Chief Scientist van de WHO uit.\n\n\n\nSwaminathan: \u201cWat die bivalente vaccins hebben aangetoond in laboratorium-studies is dat ze je helpen een licht hogere antilichaam respons tegen omikron op te bouwen. Maar of dat zich zal vertalen in een bepaalde klinische werkzaamheid, dat weten we niet, omdat we niet echt beschikken over de studies. Dus de tijd zal leren of we dit soort omikron-specifieke vaccins nodig hebben.\u201d\n\nZoals blckbx vorige week berichtte zijn de door de Amerikaanse Food and Drug Administration (FDA) goedgekeurde BA.4/5 boosters niet getest op mensen. Het vaccin van Pfizer kreeg een noodgoedkeuring na proeven met acht muizen, Moderna gebruikte tien muizen voor de proeven. Bij die proeven liepen overigens alle tien gevaccineerde muizen omikron op na blootstelling aan het virus.", "opengraph": {"locale": "nl_NL", "site_name": "blckbx", "type": "website", "url": "https://www.blckbx.tv/corona/who-twijfelt-openlijk-aan-nut-omikron-boosters-pfizer-en-moderna", "title": "WHO twijfelt openlijk aan nut omikron-boosters Pfizer en Moderna", "description": "De World Health Organization (WHO) zegt dat de klinische werkzaamheid van de nieuwe omikron-specifieke boosters van Pfizer en Moderna niet is aangetoond. \u2018Het is niet duidelijk of we deze vaccins nodig hebben.\u2019", "image": "https://www.blckbx.tv/uploads/2022/09/06/_1200x630_crop_center-center_82_none/2022-09-06-who-twijfelt-aan-boosters.jpg?mtime=1662471102", "image:width": "1200", "image:height": "630"}, "tags": ["dr. Soumya Swaminathan", "mRNA-vaccin", "blckbx today", "WHO", "Moderna", "mRNA", "Pfizer", "Booster", "meer", "Corona", "blckcheck", "Documentaires", "Censuur", "Vaccin", "blckbx news", "The Great Reset", "Privacy"], "tweets": [], "movies": [], "links": ["https://www.blckbx.tv/corona/miljoenen-krijgen-straks-omikron-booster-op-basis-van-proeven-met-8-muizen", "https://igorchudov.substack.com/p/all-bivalent-boosted-mice-got-covid"], "authors": [], "publish_date": "7 maanden geleden"}