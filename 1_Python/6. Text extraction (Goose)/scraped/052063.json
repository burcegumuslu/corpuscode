{"result_id": "052063", "URL": "https://translate.google.com/translate?hl=en&sl=nl&u=https://www.blckbx.tv/corona/fda-en-cdc-onderzoeken-verband-tussen-beroertes-en-omikron-booster-pfizer&prev=search&pto=aue", "timestamp": "2023-04-25 12:21:13 CEST+0200", "meta": {"description": "De FDA en CDC hebben officieel bekend gemaakt dat ze het verband tussen de nieuwe bivalente omikron-booster van Pfizer en beroertes onderzoeken, omdat er\u2026", "lang": "nl", "keywords": "", "favicon": "https://www.blckbx.tv/dist/img/favicons/favicon.ico", "canonical": "https://www.blckbx.tv/corona/fda-en-cdc-onderzoeken-verband-tussen-beroertes-en-omikron-booster-pfizer", "encoding": "utf-8"}, "image": null, "domain": "translate.google.com", "title": "FDA en CDC onderzoeken verband tussen beroertes en omikron-booster\u2026", "cleaned_text": "De FDA en CDC hebben officieel bekend gemaakt dat ze het verband tussen de nieuwe bivalente omikron-booster van Pfizer en beroertes onderzoeken, omdat er te veel meldingen zijn van mensen die na de injectie bloedstolsels in de hersenen krijgen.\n\nEr zijn alarmerende nieuwe gegevens over de vaccinveiligheid van de CDC Datalink (VSD), meldde de Amerikaanse gezondheidsinstituten vrijdag laat in de middag. Er komen te veel meldingen binnen van mensen die na de bivalente COVID-booster van Pfizer een beroerte krijgen. CDC en FDA onderzoeken specifiek het verband tussen de nieuwe booster van Pfizer en ischemische beroerte (bloedstolsels in de hersenen), die optreden bij 65-plussers binnen 21 dagen na vaccinatie. De bivalente COVID-booster van Pfizer is door de Centers for Disease Control and Prevention (CDC) en medicijnwaakhond de Food and Drug Administration (FDA) toegelaten voor massavaccinatie zonder op mensen te zijn getest. Data van tests op acht muizen volstonden voor de noodvergunning. Ironisch genoeg leggen CDC en FDA nu precies dezelfde link als de wetenschappers die eerder al waarschuwden voor het gevaar van beroertes na mRNA-vaccinatie. Deze critici werden tot voor kort weggezet als complotdenkers en ontkenners van de wetenschap.\n\n\n\nHet aantal meldingen van mensen die een beroerte krijgt na ontvangst van de bivalente omikronprik van Moderna valt binnen de veiligheidsmarge en wordt voorlopig dan ook niet onderzocht. Volgens CDC en FDA is het alleen hun eigen database die het veiligheidsprobleem met de Pfizer-prik aantoont. \u201cData van Pfizer zelf laten geen risico\u2019s zien.\u201d Ook de VAERS-database zou geen verhoogd risico op beroerte zien, beweren de gezondheidsinstituten, die dan ook adviseren om gewoon door te prikken. \u201cWat is een beter moment dan een vrijdagmiddag voor CDC en FDA om Amerikanen te laten weten dat de mRNA-injecties die ze hebben gepusht mogelijk beroertes veroorzaken?\" reageert dr. Joseph Ladapo, de hoogste gezondheidsofficial van Florida, die vorig jaar oktober besloot dat in Florida gestopt zou worden met het toedienen van mRNA-vaccins aan jonge mannen vanwege het verhoogd risico op myocarditis. \u201cMaak je geen zorgen, we zorgen ervoor dat het bekend wordt, zoals we al maanden doen.\u201d\n\n\"Dit gebeurt er als je medische producten op de markt brengt die niet op mensen zijn getest, maar alleen op muizen,\" schampert Europarlementari\u00ebr Cristian Terhes, die eerder ook forse kritiek uitte op de vaccindeal tussen EC-chef Ursula von der Leyen en Pfizer-baas Albert Bourla.\n\n \"Alarmerende nieuwe informatie van de CDC + FDA die iedereen al bijna twee jaar kent,\" tweet Robert Kennedy jr. van Childrens Health Defence. Volgens Senator Ron Johnson is de CDC er niet in geslaagd transparant te zijn over het toezicht op bijwerkingen van het COVID-19-vaccin. \"Hoeveel andere veiligheidssignalen negeert de CDC?\" vraagt hij zich af.", "opengraph": {"locale": "nl_NL", "site_name": "blckbx", "type": "website", "url": "https://www.blckbx.tv/corona/fda-en-cdc-onderzoeken-verband-tussen-beroertes-en-omikron-booster-pfizer", "title": "FDA en CDC onderzoeken verband tussen beroertes en omikron-booster\u2026", "description": "De FDA en CDC hebben officieel bekend gemaakt dat ze het verband tussen de nieuwe bivalente omikron-booster van Pfizer en beroertes onderzoeken, omdat er te veel meldingen zijn van mensen die na de injectie bloedstolsels in de hersenen krijgen.", "image": "https://www.blckbx.tv/uploads/2023/01/14/_1200x630_crop_center-center_82_none/2023-01-14-cdc-fda-onderzoeken-beroertes-pfizer.jpg?mtime=1673694229", "image:width": "1200", "image:height": "630"}, "tags": ["CDC", "blckbx today", "mRNA", "meer", "Pfizer", "FDA", "Corona", "blckcheck", "Documentaires", "Censuur", "Vaccin", "Beroertes", "The Great Reset", "blckbx news", "Vaccinatieschade", "Privacy"], "tweets": ["<blockquote class=\"twitter-tweet\">\n           <p lang=\"en\" dir=\"ltr\">BREAKING: CDC to Investigate Link Between Strokes &amp; COVID-19 Vaccines<br/><br/>\"The CDC is now saying there have been enough cases of people who have received the vaccine and then suffered a stroke\" <a href=\"https://translate.google.com/website?sl=nl&amp;tl=en&amp;hl=en&amp;prev=search&amp;u=https://t.co/fUk5mtu7HD\">pic.twitter.com/fUk5mtu7HD</a></p>\u2014 Chief Nerd (@TheChiefNerd) <a href=\"https://translate.google.com/website?sl=nl&amp;tl=en&amp;hl=en&amp;prev=search&amp;u=https://twitter.com/TheChiefNerd/status/1613992087782887443?ref_src%3Dtwsrc%255Etfw\">January 13, 2023</a>\n          </blockquote> \n          ", "<blockquote class=\"twitter-tweet\">\n           <p lang=\"en\" dir=\"ltr\">What better time than a Friday afternoon for <a href=\"https://translate.google.com/website?sl=nl&amp;tl=en&amp;hl=en&amp;prev=search&amp;u=https://twitter.com/CDCgov?ref_src%3Dtwsrc%255Etfw\">@CDCgov</a> and <a href=\"https://translate.google.com/website?sl=nl&amp;tl=en&amp;hl=en&amp;prev=search&amp;u=https://twitter.com/US_FDA?ref_src%3Dtwsrc%255Etfw\">@US_FDA</a> to let Americans know that the mRNA shots they've been pushing may be causing strokes? Don't worry, we'll make sure the word gets out\ud83d\ude09just like we've been doing for months.<a href=\"https://translate.google.com/website?sl=nl&amp;tl=en&amp;hl=en&amp;prev=search&amp;u=https://t.co/tnVi1ohicb\">https://t.co/tnVi1ohicb</a></p>\u2014 Joseph A. Ladapo, MD, PhD (@FLSurgeonGen) <a href=\"https://translate.google.com/website?sl=nl&amp;tl=en&amp;hl=en&amp;prev=search&amp;u=https://twitter.com/FLSurgeonGen/status/1614053825811292161?ref_src%3Dtwsrc%255Etfw\">January 14, 2023</a>\n          </blockquote> \n          "], "movies": [], "links": ["https://translate.google.com/website?sl=nl&tl=en&hl=en&prev=search&u=https://www.cdc.gov/coronavirus/2019-ncov/vaccines/safety/bivalent-boosters.html", "https://www-blckbx-tv.translate.goog/corona/miljoenen-krijgen-straks-omikron-booster-op-basis-van-proeven-met-8-muizen?_x_tr_sl=nl&_x_tr_tl=en&_x_tr_hl=en&_x_tr_pto=sc", "https://translate.google.com/website?sl=nl&tl=en&hl=en&prev=search&u=https://t.co/fUk5mtu7HD", "https://translate.google.com/website?sl=nl&tl=en&hl=en&prev=search&u=https://twitter.com/TheChiefNerd/status/1613992087782887443?ref_src%3Dtwsrc%255Etfw", "https://www-blckbx-tv.translate.goog/corona/gezondheidsminister-florida-ontraadt-vaccinatie-mannen-van-18-39-jaar?_x_tr_sl=nl&_x_tr_tl=en&_x_tr_hl=en&_x_tr_pto=sc", "https://translate.google.com/website?sl=nl&tl=en&hl=en&prev=search&u=https://twitter.com/CDCgov?ref_src%3Dtwsrc%255Etfw", "https://translate.google.com/website?sl=nl&tl=en&hl=en&prev=search&u=https://twitter.com/US_FDA?ref_src%3Dtwsrc%255Etfw", "https://translate.google.com/website?sl=nl&tl=en&hl=en&prev=search&u=https://t.co/tnVi1ohicb", "https://translate.google.com/website?sl=nl&tl=en&hl=en&prev=search&u=https://twitter.com/FLSurgeonGen/status/1614053825811292161?ref_src%3Dtwsrc%255Etfw", "https://translate.google.com/website?sl=nl&tl=en&hl=en&prev=search&u=https://twitter.com/CristianTerhes/status/1614066583718039553", "https://translate.google.com/website?sl=nl&tl=en&hl=en&prev=search&u=https://twitter.com/RobertKennedyJr/status/1614008879062437911", "https://translate.google.com/website?sl=nl&tl=en&hl=en&prev=search&u=https://twitter.com/SenRonJohnson/status/1614090318554763266", "https://www-blckbx-tv.translate.goog/buddy?_x_tr_sl=nl&_x_tr_tl=en&_x_tr_hl=en&_x_tr_pto=sc"], "authors": [], "publish_date": "3 maanden geleden"}