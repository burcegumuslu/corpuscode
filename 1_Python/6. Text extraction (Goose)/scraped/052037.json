{"result_id": "052037", "URL": "https://translate.google.com/translate?hl=en&sl=nl&u=https://www.blckbx.tv/corona/moderna-ceo-liegt-over-risico-op-myocarditis-door-covid-vaccin&prev=search&pto=aue", "timestamp": "2023-04-25 12:20:43 CEST+0200", "meta": {"description": "Tijdens een hoorzitting van de Amerikaanse Senaatscommissie over prijsverhogingen van COVID-vaccins werd St\u00e9phane Bancel, CEO van Moderna, ondervraagd\u2026", "lang": "nl", "keywords": "", "favicon": "https://www.blckbx.tv/dist/img/favicons/favicon.ico", "canonical": "https://www.blckbx.tv/corona/moderna-ceo-liegt-over-risico-op-myocarditis-door-covid-vaccin", "encoding": "utf-8"}, "image": null, "domain": "translate.google.com", "title": "Moderna-CEO liegt over risico op myocarditis door COVID-vaccin", "cleaned_text": "Tijdens een hoorzitting van de Amerikaanse Senaatscommissie over prijsverhogingen van COVID-vaccins werd St\u00e9phane Bancel, CEO van Moderna, ondervraagd door senator Rand Paul over de kennis van zijn bedrijf over het myocarditis-risico van de injecties. Hij werd daarbij betrapt op liegen.\n\nOnderzoekers hebben ontdekt dat gezonde jongens na de prik meer kans hebben op vaccin-gerelateerde myocarditis (ontsteking van het hart), dan dat ze met COVID zelf in het ziekenhuis belanden. Toch getuigde de Moderna-CEO dat zijn bedrijf niet op de hoogte was van een hoge incidentie van post-vaccinatie myocarditis bij jonge en adolescente mannen.\n\n\n\nSenator Paul vroeg Bancel tijdens de zitting: \"Is er een hogere incidentie van myocarditis bij adolescente mannen van 16 tot 24 jaar na het nemen van uw vaccin?\"\n\n\n\n\"Laat me eerst zeggen dat we veel waarde hechten aan veiligheid en dat we nauw samenwerken met het CDC en de FDA...,\" probeerde Bancel te antwoorden.\n\n\n\n\"Gewoon een ja of nee,\" drong Paul aan. \"Is er een hogere incidentie van myocarditis bij jongens van 16 tot 24 nadat ze uw vaccin hebben genomen?\"\n\n\n\n\"De gegevens die ik heb laten zien, eigenlijk, ik heb gezien, sorry, van de CDC, laten eigenlijk zien dat er minder myocarditis is voor mensen die het vaccin krijgen versus die een COVID-infectie krijgen,\" antwoordde Bancel.\n\n\n\n\"U zegt dat in de leeftijd van 16 tot 24 jaar bij mannen die het COVID-vaccin nemen, hun risico op myocarditis kleiner is dan bij mensen die de ziekte krijgen?\" vroeg Paul.\n\n\n\n\"Dat heb ik begrepen, senator,\" bevestigde het hoofd van het farmaceutische bedrijf.\n\n\n\n\"Dat is niet waar,\" kaatste Paul terug. \"En ik wil graag zes peer reviewed artikelen uit het Journal of Vaccine, de Annals of Medicine laten optekenen die het volledige tegenovergestelde zeggen van wat u zegt.\"\n\n\n\n\"Ik sprak vorige week nog met uw voorzitter [Stephen Hoge] en hij erkende onder vier ogen dat er inderdaad een verhoogd risico is op myocarditis. Het feit dat u dat niet in het openbaar kunt zeggen is nogal verontrustend,\" zei Senator Paul tegen de CEO.\n\n\n\nElders tijdens de ondervraging vroeg Paul of de CEO zijn eigen kinderen de mRNA-injecties tegen COVID had laten nemen.\n\n\n\n\"U heeft kinderen. Heeft u uw kinderen inge\u00ebnt?\" vroeg Paul.\n\n\n\n\"Dat heb ik,\" antwoordde Bancel.\n\n\n\n\"Hoe vaak?\"\n\n\n\n\"3 of 4 keer,\" merkte Bancel op.\n\n\n\nSenator Paul vroeg verder of de CEO \u2018een belangenconflict zag in het feit dat overheidsmedewerkers die geld verdienen aan het vaccin, ook dicteren hoe vaak we het vaccin innemen?\u2019\n\n\n\n\"Dat is aan de overheid om te beslissen,\" antwoordde Bancel.\n\n\n\nPauls ondervraging van Bancel maakt deel uit van een bredere poging van de senator om antwoorden te krijgen voor wat hij de 'plandemie' noemt, die ambtenaren in de Verenigde Staten ertoe aanzette om ongrondwettelijke lockdowns en vaccinatieplichten in te voeren, naast andere autoritaire coronamaatregelen.\n\n\n\nBekijk de volledige hoorzitting van de Senaat hieronder:", "opengraph": {"locale": "nl_NL", "site_name": "blckbx", "type": "website", "url": "https://www.blckbx.tv/corona/moderna-ceo-liegt-over-risico-op-myocarditis-door-covid-vaccin", "title": "Moderna-CEO liegt over risico op myocarditis door COVID-vaccin", "description": "Tijdens een hoorzitting van de Amerikaanse Senaatscommissie over prijsverhogingen van COVID-vaccins werd St\u00e9phane Bancel, CEO van Moderna, ondervraagd door senator Rand Paul over de kennis van zijn bedrijf over het myocarditis-risico van de injecties. Hij werd daarbij betrapt op liegen.", "image": "https://www.blckbx.tv/uploads/2023/03/24/_1200x630_crop_center-center_82_none/2023-03-24-moderna-ceo-liegt.jpg?mtime=1679653146", "image:width": "1200", "image:height": "630"}, "tags": ["mRNA-vaccin", "Hartschade", "Myocarditis", "COVID-vaccinaties", "Rand Paul", "The Great Reset", "Verenigde Staten", "Corona", "blckcheck", "meer", "blckbx news", "blckbx today", "mRNA", "Censuur", "Vaccin", "Stephane Bancel", "Moderna", "Documentaires", "Privacy"], "tweets": ["<blockquote class=\"twitter-tweet\">\n           <p lang=\"en\" dir=\"ltr\">Sen. Rand Paul (R-KY): \u201cIs there a higher incidence of myocarditis among boys \u2026 after they take your vaccine?\u201d<br/><br/>Moderna CEO St\u00e9phane Bancel: \u201cThere is less.\u201d<br/><br/>Paul: \u201cTheir risk of myocarditis is less than people who get the disease?\u201d<br/><br/>Bancel: \u201cThat is my understanding.\u201d <a href=\"https://translate.google.com/website?sl=nl&amp;tl=en&amp;hl=en&amp;prev=search&amp;u=https://t.co/9kkac1erjv\">pic.twitter.com/9kkac1erjv</a></p>\u2014 The Recount (@therecount) <a href=\"https://translate.google.com/website?sl=nl&amp;tl=en&amp;hl=en&amp;prev=search&amp;u=https://twitter.com/therecount/status/1638556918456152066?ref_src%3Dtwsrc%255Etfw\">March 22, 2023</a>\n          </blockquote> \n          ", "<blockquote class=\"twitter-tweet\">\n           <p lang=\"en\" dir=\"ltr\">Sen. <a href=\"https://translate.google.com/website?sl=nl&amp;tl=en&amp;hl=en&amp;prev=search&amp;u=https://twitter.com/RandPaul?ref_src%3Dtwsrc%255Etfw\">@RandPaul</a> &amp; Moderna CEO exchange on COVID vaccine and myocarditis.<br/><br/>Paul: \"I spoke with your president just last week and he readily acknowledged, in private, that yes there is an increased risk of myocarditis. The fact that you can't say it in public is quite disturbing.\" <a href=\"https://translate.google.com/website?sl=nl&amp;tl=en&amp;hl=en&amp;prev=search&amp;u=https://t.co/z856U9BasV\">pic.twitter.com/z856U9BasV</a></p>\u2014 CSPAN (@cspan) <a href=\"https://translate.google.com/website?sl=nl&amp;tl=en&amp;hl=en&amp;prev=search&amp;u=https://twitter.com/cspan/status/1638558480691875841?ref_src%3Dtwsrc%255Etfw\">March 22, 2023</a>\n          </blockquote> \n          ", "<blockquote class=\"twitter-tweet\">\n           <p lang=\"en\" dir=\"ltr\">BREAKING: Moderna CEO tells Sen. Rand Paul that they paid the NIH $400M in royalties last year. <a href=\"https://translate.google.com/website?sl=nl&amp;tl=en&amp;hl=en&amp;prev=search&amp;u=https://t.co/wNgCuMEh9O\">pic.twitter.com/wNgCuMEh9O</a></p>\u2014 TexasLindsay\u2122 (@TexasLindsay_) <a href=\"https://translate.google.com/website?sl=nl&amp;tl=en&amp;hl=en&amp;prev=search&amp;u=https://twitter.com/TexasLindsay_/status/1638558264895102976?ref_src%3Dtwsrc%255Etfw\">March 22, 2023</a>\n          </blockquote> \n          "], "movies": [{"embed_type": "iframe", "provider": "youtube", "width": "560", "height": "315", "embed_code": "<iframe width=\"560\" height=\"315\" src=\"https://www.youtube-nocookie.com/embed/K8D0pCeABvg\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture; web-share\" allowfullscreen=\"\"/>", "src": "https://www.youtube-nocookie.com/embed/K8D0pCeABvg"}], "links": ["https://translate.google.com/website?sl=nl&tl=en&hl=en&prev=search&u=https://t.co/9kkac1erjv", "https://translate.google.com/website?sl=nl&tl=en&hl=en&prev=search&u=https://twitter.com/therecount/status/1638556918456152066?ref_src%3Dtwsrc%255Etfw", "https://translate.google.com/website?sl=nl&tl=en&hl=en&prev=search&u=https://twitter.com/RandPaul?ref_src%3Dtwsrc%255Etfw", "https://translate.google.com/website?sl=nl&tl=en&hl=en&prev=search&u=https://t.co/z856U9BasV", "https://translate.google.com/website?sl=nl&tl=en&hl=en&prev=search&u=https://twitter.com/cspan/status/1638558480691875841?ref_src%3Dtwsrc%255Etfw", "https://translate.google.com/website?sl=nl&tl=en&hl=en&prev=search&u=https://t.co/wNgCuMEh9O", "https://translate.google.com/website?sl=nl&tl=en&hl=en&prev=search&u=https://twitter.com/TexasLindsay_/status/1638558264895102976?ref_src%3Dtwsrc%255Etfw", "https://www-blckbx-tv.translate.goog/buddy?_x_tr_sl=nl&_x_tr_tl=en&_x_tr_hl=en&_x_tr_pto=sc"], "authors": [], "publish_date": "1 maand geleden"}