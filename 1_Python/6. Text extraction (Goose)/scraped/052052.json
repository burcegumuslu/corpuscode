{"result_id": "052052", "URL": "https://www.blckbx.tv/corona/duitse-ziekenhuisfederatie-eist-intrekken-vaccinatieplicht-zorgpersoneel", "timestamp": "2023-04-25 12:21:02 CEST+0200", "meta": {"description": "Nog geen week nadat het Duitse ministerie van Volksgezondheid toegaf dat 1 op de 5.000 coronaprikken leidt tot ernstige bijwerkingen, roept de Duitse\u2026", "lang": "nl", "keywords": "", "favicon": "https://www.blckbx.tv/dist/img/favicons/favicon.ico", "canonical": "https://www.blckbx.tv/corona/duitse-ziekenhuisfederatie-eist-intrekken-vaccinatieplicht-zorgpersoneel", "encoding": "utf-8"}, "image": null, "domain": "www.blckbx.tv", "title": "Duitse ziekenhuisfederatie eist intrekken vaccinatieplicht\u2026", "cleaned_text": "Tot nu toe was de Duitse federatie van ziekenhuizen (DKG) voorstander van verplichte vaccinatie voor verplegend en verzorgend personeel. De reden waarom de vereniging, die valt onder het ministerie van Volksgezondheid, nu het standpunt wijzigt, heeft volgens een offici\u00eble verklaring te maken met het feit dat de vaccinaties nauwelijks zin hebben tegen de omikronvariant.\n\n\"Volgens de huidige bevindingen is het niet verstandig en niet overdraagbaar om ermee door te gaan,\" aldus vicevoorzitter van het bestuur Henriette Neumeyer woensdag tegenover Redaktionsnetzwerk Deutschland\n\n\u201cTen tijde van de deltavariant leek de vaccinatieplicht van zorgmedewerkers wel een groot beschermend effect te hebben, ook voor de kwetsbare groepen in ziekenhuizen,\u201d zo verdedigt Neumeyer het eerdere standpunt van DKG. \u201cMet de omikronvariant is dit achterhaald.\u201d\n\nDe Duitse regering ging december vorig jaar akkoord met de verplichte vaccinatie van zorgpersoneel. Werknemers in instellingen met kwetsbare personen, zoals verpleeghuizen en klinieken, moesten vanaf half maart 2022 kunnen aantonen dat zij waren inge\u00ebnt of hersteld. Volgens de wet geldt deze regeling slechts tot het eind van het jaar en zou zij worden afgeschaft indien de wet ter bescherming tegen infecties niet opnieuw wordt gewijzigd.\n\nHet Duitse ministerie van Volksgezondheid gaf vorige week woensdag officieel toe dat 1 op de 5.000 coronaprikken leidt ernstige bijwerkingen, ofwel ziekenhuisopname, blijvende invaliditeit of overlijden. Met de bekentenis gaven autoriteiten voor het eerst officieel toe dat er een serieus veiligheidsprobleem is met de experimentele injecties tegen COVID, die wereldwijd al miljarden keren zijn toegediend.\n\nVolgens de offici\u00eble cijfers zijn er alleen in Duitsland tot nu al tienduizenden mensen waarbij de prikken hebben geleid tot ziekenhuisopname, invaliditeit of de dood. \u2018Lichte\u2019 bijwerkingen waarvoor mensen een arts moesten bezoeken, zoals menstruatieproblemen, hartproblemen of epileptische aanvallen zijn in de cijfers niet meegeteld. Bovendien gaat het alleen om door artsen gemelde gevallen.\n\nDe bekentenis van het ministerie van Volksgezondheid zet de deur wagenwijd open voor vaccinslachtoffers om rechtszaken aan te spannen tegen autoriteiten, die altijd beweerden dat de prikken veilig waren.\n\nDe Duitse federatie van ziekenhuizen zegt in haar verklaring niets over de bekentenis van het ministerie van Volksgezondheid over de schadelijkheid van de coronaprikken. Opvallend is het natuurlijk wel dat de DKG nog geen week later het standpunt wijzigt over de vaccinatieverplichting voor zorgmedewerkers.", "opengraph": {"locale": "nl_NL", "site_name": "blckbx", "type": "website", "url": "https://www.blckbx.tv/corona/duitse-ziekenhuisfederatie-eist-intrekken-vaccinatieplicht-zorgpersoneel", "title": "Duitse ziekenhuisfederatie eist intrekken vaccinatieplicht\u2026", "description": "Nog geen week nadat het Duitse ministerie van Volksgezondheid toegaf dat 1 op de 5.000 coronaprikken leidt tot ernstige bijwerkingen, roept de Duitse ziekenhuisfederatie op om de vaccinatieplicht voor zorgpersoneel in te trekken. \"Het is niet verstandig om ermee door te gaan.\u201d", "image": "https://www.blckbx.tv/uploads/2022/07/27/_1200x630_crop_center-center_82_none/2022-07-27-vaccinatieplicht-zorg-duitsland.jpg?mtime=1658927498", "image:width": "1200", "image:height": "630"}, "tags": ["Duitsland", "blckbx today", "meer", "Ziekenhuizen", "Corona", "Vaccinatie", "blckcheck", "Bijwerkingen", "Documentaires", "Censuur", "Vaccin", "Vaccinatieplicht", "The Great Reset", "blckbx news", "Vaccinatieschade", "Privacy"], "tweets": [], "movies": [], "links": ["https://www.zdf.de/nachrichten/politik/corona-impfpflicht-pflege-krankenhausgesellschaft-aufhebung-100.html", "https://www.blckbx.tv/corona/bekentenis-duitse-autoriteiten-over-bijwerkingen-legt-bom-onder-vaccinatiebeleid"], "authors": [], "publish_date": "8 maanden geleden"}